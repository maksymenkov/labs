## Комп'ютерні системи імітаційного моделювання
## СПм-22-5, **Максименков Олексій**
### Лабораторна робота №**1**. Опис імітаційних моделей та проведення обчислювальних експериментів

<br>

### 3 Варіант, Модель поширення захворювання у людській популяції.:
[Virus](http://https://www.netlogoweb.org/launch#https://www.netlogoweb.org/assets/modelslib/Sample%20Models/Biology/Virus.nlogo)

<br>

### Вербальний опис моделі:
Ця модель показує, як вірус поширюється і продовжує існувати в певній групі людей (черепах). На початку є певна кількість людей, 10 з яких вже інфіковані. Люди випадково пересуваються в цьому симульованому середовищі в одному з трьох станів:
Здорові, але можуть підхопити вірус (показано зеленим кольором),
Хворі і здатні поширювати вірус (показані червоним кольором),
Здоровий і не може знову підхопити вірус (показано сірим кольором).

Люди в моделі можуть померти через вірус або природне старіння. Якщо кількість людей опускається нижче певної межі,"пропускна здатність" середовища (у цьому сценарії вона становить 300 осіб), здорові люди можуть народжувати здорове потомство.

### Керуючі параметри:
- **number-people**: визначає кількість людей у середовищі моделювання.
- **infectiousness**: визначає ймовірнінсть, що хвора людина заразить інших людей у тому самому місці, параметр, який визначає ймовірність передачі інфекції від зараженої людини до людини, яка може підхопити вірус, коли вони знаходяться в безпосередній близькості.
- **chance-recover**: визначає вірогідність видужати і набути імунітет після зараження.
- **duration**: визначає тривалість часу в тижнях, скільки хвора людина має залишатися інфікованою, перш ніж вона або одужає та отримає імунітет, або помре від інфекції.

### Внутрішні параметри:
- **lifespan**: визначає тривалість життя людей у моделі. lifespan = 2600 тижнів, що відповідає приблизно 50 рокам.
- **chance-reproduce**: визначає ймовірність того, що людина може створити нащадка кожного кроку симуляції, якщо популяція менше за carrying-capacity. Цей параметр встановлено в значення 1%.
- **immunity-duration**: визначає, протягом скількох тижнів залишається імунітет у людей після того, як вони відновилися від інфекції. Дорівнює 52 тижням - 1 рік.
- **sick?**: визначає, чи хвора людина.

### Показники роботи системи:
- який % населення є заразними.
- який % населення має імунітет.
- скільки пройшло років.
- кількість інфікованих людей
- кількість здорових людей
- кількість людей з імунітетом
- загальна кількість людей

### Недоліки моделі:
До недоліків можна віднести, що майже всі параметри у моделі є статичними і не змінюються з часом. На практиці ці параметри можуть змінюватися від динаміки хвороби та реакцій організму людини на неї. До цього відноситься і сама ймовірність захворіти і тривалість цієї хвороби. Ну і ці параметри можуть відризнятись у людей з різним віком, стартовим здоров'ям і т.і. 

<br>

## Обчислювальні експерименти
### 1. Вплив кількості людей в популяції на перебіг епідемії в ній
Досліджуємо залежність кількості інфікованих людей і людей з імунітетом через рік від початку епідемії (52 такти) від числа людей у популяції.
Експерименти проводяться при 50,100,150,200,250,300 людях, крок в 50, 6 симуляцій.
Інші керуючі параметри за замовчуванням:
- **infectiousness**: 65%
- **chance-recover**: 75%
- **duration**: 20

<table>
<thead>
<tr><th>Кількість людей</th><th>% інфікованих</th><th>% несприйнятливих</th></tr>
</thead>
<tbody>
<tr><td>50</td><td>0</td><td>18,7</td></tr>
<tr><td>100</td><td>11,2</td><td>16</td></tr>
<tr><td>150</td><td>30,2</td><td>32,6</td></tr>
<tr><td>200</td><td>37,1</td><td>26,9</td></tr>
<tr><td>250</td><td>38,6</td><td>41,4</td></tr>
<tr><td>300</td><td>45,4</td><td>36,1</td></tr>
</tbody>
</table>

![1](lab1_1.png)

За цими даними можна побачити, що при збільшенні кількості людей у популяції збільшується і кількість інфікованих.Проте, при максимальній для моделі кількості людей (300) % інфікованих стає меншим, бо частина популяції вже має імунітет.
Але якщо дивитись на показник людей з імунітетом, то залежність не є прямою. Вийшло, що при 200 людях % несприйнятливих менше, ніж при 150 або 250 людях. Я припускаю, що на ци якось впливають показники швидкості розповсюдження інфекції чи швидкість одужання.

### 2. Вплив тривалості часу, коли людина хвора, на виживання вірусу в популяції людей  
Досліджуємо виживання вірусу у популяції при певній тривалості часу у тижнях, протягом якого людина хвора. Максимум 2600 тактів (50 років).
Експерименти проводяться при 10-50 тижнях хвороби, з кроком 5, усього 9 симуляцій.  
Інші керуючі параметри за замовчуванням:
- **number-people**: 150
- **infectiousness**: 20%
- **chance-recover**: 75%

<table>
<thead>
<tr><th>Тижні</th><th>Тривалість життя вірусу в популяції (роки)</th><th>% інфікованих</th></tr>
</thead>
<tbody>
<tr><td>10</td><td>0,4</td><td>10</td></tr>
<tr><td>15</td><td>0,6</td><td>10</td></tr>
<tr><td>20</td><td>0,9</td><td>10</td></tr>
<tr><td>25</td><td>2,1</td><td>10</td></tr>
<tr><td>30</td><td>2,8</td><td>10</td></tr>
<tr><td>35</td><td>20</td><td>25</td></tr>
<tr><td>40</td><td>20</td><td>32,48</td></tr>
<tr><td>45</td><td>20</td><td>38,70</td></tr>
<tr><td>50</td><td>20</td><td>41,63</td></tr>
</tbody>
</table>

![2](lab1_2.png)

За результатами експерименту видно, що тривалість часу, протягом якого людина інфікована, має значущий вплив на виживання вірусу в популяції. Зі збільшенням тривалості хвороби збільшується і тривалість життя вірусу в популяції людей. Видно, що при 10 тижнях вірус дуже швидко вимирає, але при тривалості 35 тижнів і більше вірус має можливість вічно самовідтворюватись у популяції (і відсоток інфікованих так само збільшується).

### 3. Вплив ймовірності одужання на динаміку епідемії
Досліджуємо вплив ймовірності одужання на динаміку епідемії за 1 рік. Експерименти проводяться при 20-100 ймовірності одужання, з кроком 20, усього 5 симуляцій.  
Інші керуючі параметри за замовчуванням:
- **number-people**: 100
- **infectiousness**: 65%
- **duration**: 20

<table>
<thead>
<tr><th>Ймовірність одужання</th><th>% інфікованих</th><th>% несприйнятливих</th></tr>
</thead>
<tbody>
<tr>20<td>20</td><td>35</td><td>5</td></tr>
<tr><td>40</td><td>30</td><td>18</td></tr>
<tr><td>60</td><td>21</td><td>15</td></tr>
<tr><td>80</td><td>25</td><td>20</td></tr>
<tr><td>100</td><td>13</td><td>37</td></tr>
</tbody>
</table>

![3](lab1_3.png)

За результатами експерименту видно, що при збільшенні ймовірності одужання відсоток інфікованих спадає з 35% до 13%.Так само збільшується і відсоток несприйнятливих до вірусу, з 5% до 37%.

### Контрольні запитання
- **Що таке моделювання? У чому різниця між моделюванням та симуляцією?**
Моделювання - це процес створення спрощеного представлення реальної системи, об'єкта чи явища, зосереджуючись на його суттєвих аспектах, ігноруючи менш важливі деталі, з метою аналізу, розуміння чи прогнозування його поведінки.
Різниця між моделюванням та симуляцією в тому, що моделювання - це процес представлення системи за допомогою абстрактних моделей, які можуть бути теоретичними або обчислювальними, а симуляція вже передбачає використання цих моделей для проведення експериментів і вивчення поведінки системи за різних умов.
- **Які завдання моделювання?**
Абстрагування та спрощення реальних систем, прогнозування поведінки системи за різних сценаріїв, тестування гіпотез і перевірка теоретичних моделей
- **У чому різниця між об'єктом та системою?**
Об'єкт - це окрема сутність, а система - це сукупність взаємопов'язаних об'єктів, що функціонують разом як єдине ціле.
- **У чому полягає негативний зворотний зв'язок?**
Це механізм управління в системі, коли вихід процесу використовується для зменшення подальшого виходу процесу, що призводить до стабілізації або саморегуляції системи.
- **Що означає адекватність моделі?**
Це ступінь, до якого модель точно відображає реальну систему, яку вона покликана імітувати. Це включає в себе її здатність давати валідні, надійні і точні результати за різних умов.
- **Види моделей.**
Фізичні, математичні, імітаційні, концептуальні, та обчислювальні моделі.
- **Як описується аналітична модель?**
за допомогою математичних рівнянь і формул, які відображають взаємозв'язки між різними змінними системи. 
- **Що таке "стан" моделі?**
набір змінних, який фіксує основну інформацію про систему в певний момент часу.
- **Особливості імітаційних моделей.**
здатні відтворювати реальні явища в контрольованому середовищі, гнучкість у зміні параметрів та дослідженні різних сценаріїв, використовуються для прогнозування, аналізу та підтримки прийняття рішень.
- **Що таке концептуальна модель?**
представлення системи, що виділяє її ключові компоненти та їх взаємодію. Вона забезпечує основу для розуміння структури та поведінки системи без заглиблення в детальні специфікації.
- **Які етапи моделювання?**
Визначення проблеми та постановка мети -> Концептуалізація системи -> Формулювання моделі -> Валідація та верифікація моделі -> Реалізація моделі -> Експерименти та аналіз -> Інтерпретація та звітування.
- **У чому різниця між індуктивним та дедуктивним підходами моделювання систем?**
Індуктивний підхід будує загальні моделі на основі конкретних спостережень або даних, а дедуктивний підхід починається із загальної теорії або принципу і виводить конкретні моделі або гіпотези.
- **Що таке модельний час?**
Це часовий проміжок, в якому імітуються процеси та зміни в моделі.